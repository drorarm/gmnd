---
layout: default-heb
title:  "What happen in Our Pilot"
date:   2018-08-29
category: pilot
---



# הלו פיילוט ( Hello Pilot )

פיילוט ראשון.

רצינו צוות אורגני, קיבלנו אסופת אנשים שעובדים יחד, במיקומים שונים בהיררכיה הארגונית ובתפקידים שונים ומשונים..

מאתגר, על הרצף שבין אמיץ או טפשי מאד, אבל לא העזנו לסרב.

אז ככה זה התחיל. 

## מפגש ראשון
 מתכנסים. הישיבה במעגל, ללא שולחן באמצע, מערערת על המוכר ומייצרת התרגשות, חשדנות, מבוכה. אבל הכי כיף זה פתאום לצאת משגרה ולגלות דברים הכי בסיסיים, מביכים, מצחיקים שלא ידעתי על חבר שלי לצוות. 

לצד הכיף הזה, עולים מהדברים גם תמות ״כבדות״ יותר - אחריות, סכנה, אשמה, intensity, וwork life balance בכלל לא מאוזן. 

## מפגש שני
 יש אווירה סבבה - ״sababaness״. כולנו אוכלים ביחד , אם יש זמן לזה בכלל, אין קונפליקטים, המון צחוקים. מדברים פה על כל מיני דברים, חוץ מדת, מין ופוליטיקה. נזהרים מאד מלדרוך על עצבים רגישים. לצד הסבבה, חשיפה היא סכנה, ״בכל זאת, כולנו כאן צינים משוגעים״. 

## מפגש שלישי 
 הקבוצה כועסת עלינו המנחים. הפעילות לא מדוייקת, לא קולעת. מתחיל דיבור על כעס. ״תמיד הבובת וודו שלנו היא בחוץ" - אמירה משמעותית מאד, ששווה להתעכב עליה - מה קורה עם התוקפנות בקבוצה? לאן היא מתועלת? מה המחירים של ״העלמת״ התוקפנות, לפחות האקטיבית, אל מחוץ לקבוצה? 

## מפגש רביעי
 מתחיל דיבור, חשוף ואמיץ. הקבוצה דורשת יותר דיוק, לא מוותרים לנו ואחד לשני על אמירות לא מדויקות. מתוך הדיוק הזה יכלו לעלות חששות אמיתיים, חששות משינויים, מסכינאות, מסכין שיישלף מתוך הקבוצה. 

## מפגש חמישי
 ההנחיה פשוטה - יש להאזין לנאמר עם קשב של סאבטקסט, לבדוק מה הבנתי מהדברים ששמעתי. 
תכנים מהמפגש הראשון חזרו. 

תמות :

אחריות - איזה משקל עצום אנחנו נושאים כמיד מנג׳מנט, כמה אנחנו סופגים..

סכנה -  שעון החול של העזיבות, הקבוצה עלולה להתפרק, ״למות״ אולי. 
אשמה - נכון, intensity מטורף כאן, אבל אולי זה אני? אולי אני לא יעיל מספיק? 

יותר מכך, מה מייצר האינטנסיטי כאן, בתוך הקבוצה? בתקשורת פה, לא בבית? מה מפספסים, את מי מפספסים? על מה מדלגים? מה התפקיד של הסאבטקסט, איך הוא מתבטא בקבוצה, מתי הוא סאב, מתי הוא טקסט אבל אין זמן להתעכב עליו.. מה המחירים של הדילוג הזה. 

נושאים מהותיים שעצם הדיבור עליהם, מהווה פתח לאוורור ואולי שינוי..

## מפגש שישי
סיכום התהליך, מה עברנו. קצת למידה שלנו מה הספרינט הבא שלהם בתור קבוצה ושלנו בתור מנחים.

אנחנו חושבים ומכאן גם הסדנה הזו נולדה שהעמקת היחסים והחיבור יעברו לרוב דרך מקומות מאתגרים, לא תמיד נעימים, קונפליקטואליים. הצמיחה האישית והקבוצתית תגיע אם אפשר יהיה לתקשר את מה מפעיל אותי? מייצר בי תוקפנות? מה הצרכים? מה קורה כשהם לא מתמלאים? איך רבים כאן ? איך מתאוששים וכו.

בעיקר, תיווצר היכרות אחרת, כזו שנדיר שתתקיים בזכות מפגש בעמדת הקפה או אפילו "בבירה על הגג".
