---
layout: default-heb
---

# מור ארם
היי, הרבה יותר נוח ככה.. שמי מור, אני עובדת סוציאלית ומנחת קבוצות. לכתוב בעברית זה יותר מדויק והרבה יותר מחובר לי. הדיוק והחיבור קריטיים כאן, כיוון שהמיזם הזה מדבר תקשורת ובתקשורת הרבה דברים גם ככה נעלמים, אז אם נוסיף את האנגלית, יהיה פה שמח...

על איזו תקשורת אני מדברת או מהו בעצם החזון שלנו? 

חיבור בין אנשים. כמה פשוט... 

דרור ואני מחוברים מלידה - לא חכמה , אנחנו אחים. הוא איש הייטק, בבפנים שלו איש רוח, ואני אישה של אנשים. 

הרעיון להנחות קבוצות בצוותים מתבשל אצלנו מאז שדרור עלה על זה שאם היו קבוצות בהיי טק, העבודה שלו היתה הופכת לכמעט מושלמת. כ״דתיה״ בקבוצות, אני מודעת להיותן של קבוצות בכל מקום, רואה את הדינמיקה בהתרחשותה ומאמינה בכוחה של קבוצה כפרקטיקה, מיטיבה, מאפשרת חקירה עצמית ומצמיחה את הפרטים שבה. קבוצות צריכות להיות בכל זירה מקצועית, לא כל שכן, אם מאתגרת ועמוסת לחצים. 

חוזרת לחזון שלנו. חיבור בין אנשים. פשוט. 

בכלל לא פשוט... 

חיבור כזה שאוכל להרגיש נוח להיות כמה שיותר עצמי לידם. שלא אחשוש לצאת דביל או לא יודעת. שאדע שמגבים אותי, שרואים אותי, שאצליח להגיד למישהו מה אני חושבת עליו ולקוות שיגידו לי באותה כנות. גוגל כבר מיתגו את זה כ - Psychological safety גורם מספר אחד להישארות במקום עבודה. תחושת נוחות בין האנשים שמייצרת מרחב בטוח להתפתח, לטעות ולככב, לפשל ולהבריק, לבוא עם קושי מהבית ולדעת שיכילו אותי, להעביר ביקורת ולדעת שישמעו אותי.

״את הכי יפה כשנוח לך״? ״אתה הכי במיטבך כשבטוח לך.״


![Octocat](assets/images/mor.jpg)
